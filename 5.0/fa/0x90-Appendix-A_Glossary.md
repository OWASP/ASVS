# Appendix A: Glossary

* **Absolute Maximum Session Lifetime** – که توسط NIST با عنوان «مهلت زمانی کلی (Overall Timeout)» نیز شناخته می‌شود، حداکثر مدت زمانی است که یک نشست پس از احراز هویت می‌تواند فعال باقی بماند، صرف‌نظر از هرگونه تعامل کاربر. این مفهوم یکی از مؤلفه‌های انقضای نشست (Session Expiration) محسوب می‌شود.
* **Allowlist** – فهرستی از داده‌ها یا عملیات مجاز؛ برای مثال، فهرستی از کاراکترهایی که انجام اعتبارسنجی ورودی (Input Validation) بر اساس آن‌ها مجاز است.
* **Anti-forgery token** – مکانیزمی که در آن یک یا چند توکن همراه با درخواست ارسال شده و توسط سرور برنامه اعتبارسنجی می‌شوند تا اطمینان حاصل شود درخواست از یک نقطه انتهایی (Endpoint) مورد انتظار ارسال شده است.
* **Application Security** – امنیت در سطح برنامه بر تحلیل مؤلفه‌هایی تمرکز دارد که لایه کاربردی در مدل مرجع اتصال سیستم‌های باز (OSI) را تشکیل می‌دهند، نه بر اجزای زیربنایی مانند سیستم‌عامل یا شبکه‌های متصل.
* **Application Security Verification** – ارزیابی فنی یک برنامه کاربردی بر اساس استاندارد OWASP ASVS.
* **Application Security Verification Report** – گزارشی که نتایج کلی و تحلیل‌های پشتیبان تهیه‌شده توسط ارزیاب (Verifier) را برای یک برنامه کاربردی مشخص مستند می‌کند.
* **Authentication** – فرایند تأیید هویت ادعاشده کاربر یک برنامه کاربردی.
* **Automated Verification** – استفاده از ابزارهای خودکار (شامل ابزارهای تحلیل پویا، ابزارهای تحلیل ایستا، یا هر دو) که با تکیه بر امضاهای آسیب‌پذیری برای شناسایی مشکلات به کار می‌روند.
* **Black box testing** – روشی از آزمون نرم‌افزار که عملکرد یک برنامه را بررسی می‌کند بدون آن‌که به ساختارها یا عملکرد داخلی آن نگاه کند.
* **Common Weakness Enumeration** (CWE) – فهرستی که توسط جامعه توسعه‌دهندگان ایجاد شده و شامل نقاط ضعف رایج امنیت نرم‌افزار است. این فهرست به‌عنوان زبان مشترک، معیاری برای ابزارهای امنیت نرم‌افزار، و پایه‌ای برای شناسایی، کاهش و پیشگیری از نقاط ضعف عمل می‌کند.
* **Component** – یک واحد مستقل از کد است که دارای رابط‌های مرتبط با دیسک و شبکه می‌باشد و با سایر مولفه‌ها ارتباط برقرار می‌کند.
* **Credential Service Provider** (CSP) – که به آن ارائه‌دهنده هویت (Identity Provider - IdP) نیز گفته می‌شود، منبعی از داده‌های کاربری است که می‌تواند به‌عنوان منبع احراز هویت توسط سایر برنامه‌ها استفاده شود.
* **Cross-Site Script Inclusion** (XSSI) - گونه‌ای از حمله اسکریپت‌نویسی بین‌سایتی (XSS) که در آن یک برنامه وب کد مخرب را از یک منبع خارجی دریافت کرده و آن کد را به‌عنوان بخشی از محتوای خود وارد می‌کند.
* **Cross-Site Scripting** (XSS) – یک آسیب‌پذیری امنیتی معمول در برنامه‌های وب که امکان تزریق اسکریپت‌های سمت کاربر (Client-Side Scripts) به محتوا را فراهم می‌کند.
* **Cryptographic module** – سخت‌افزار، نرم‌افزار و/یا فریم‌ور که الگوریتم‌های رمزنگاری را اجرا کرده و/یا کلیدهای رمزنگاری تولید می‌کند.
* **Cryptographically secure pseudo-random number generator** (CSPRNG) - یک تولیدکننده اعداد شبه‌تصادفی با ویژگی‌هایی که آن را مناسب برای استفاده در رمزنگاری می‌کند؛ که گاهی به آن تولیدکننده اعداد تصادفی رمزنگاری (Cryptographic Random Number Generator - CRNG) نیز گفته می‌شود.
* **Datagram Transport Layer Security** (DTLS) – یک پروتکل رمزنگاری که امنیت ارتباطی را بر روی اتصال شبکه فراهم می‌کند. این پروتکل بر اساس TLS ساخته شده اما برای محافظت از پروتکل‌های مبتنی بر دیتاگرام (معمولاً روی UDP) تطبیق داده شده است. نسخه DTLS 1.3 در RFC 9147 تعریف شده است.
* **Datagram Transport Layer Security Extension to Establish Keys for the Secure Real-time Transport Protocol** (DTLS-SRTP) –مکانیزمی که از  DTLS Handshake برای ایجاد مواد کلیدی (Key Material) جهت یک جلسه SRTP استفاده می‌کند. این افزونه در RFC 5764 تعریف شده است.
* **Design Verification** – ارزیابی فنی معماری امنیتی یک برنامه کاربردی.
* **Dynamic Application Security Testing** (DAST) – فناوری‌هایی که برای شناسایی شرایطی که نشان‌دهنده آسیب‌پذیری امنیتی در یک برنامه در حال اجرا هستند طراحی شده‌اند.
* **Dynamic Verification** – استفاده از ابزارهای خودکار که با تکیه بر امضاهای آسیب‌پذیری به شناسایی مشکلات در حین اجرای برنامه می‌پردازند.
* **Fast IDentity Online** (FIDO) – مجموعه‌ای از استانداردهای احراز هویت که امکان استفاده از روش‌های مختلف احراز هویت از جمله بیومتریک، ماژول‌های پلتفرم مورد اعتماد (TPM)، توکن‌های امنیتی USB و غیره را فراهم می‌کند.
* **Hardware Security Module** (HSM) – یک جزء سخت‌افزاری که کلیدهای رمزنگاری و سایر اسرار را به‌صورت محافظت‌شده ذخیره می‌کند.
* **Hibernate Query Language** (HQL) – یک زبان پرس‌وجو که از نظر ظاهری شبیه SQL است و توسط کتابخانه Hibernate ORM استفاده می‌شود.
* **HTTP Strict Transport Security** (HSTS) – سیاستی که مرورگر را مجبور می‌کند فقط از طریق TLS به دامنه‌ای که هدر HSTS را ارسال می‌کند متصل شود و تنها زمانی که گواهی‌نامه معتبر ارائه شده باشد. این سیاست با فیلد هدر پاسخ Strict-Transport-Security فعال می‌شود.
* **HyperText Transfer Protocol** (HTTP) – یک پروتکل برنامه‌ای برای سیستم‌های اطلاعاتی توزیع‌شده، مشارکتی و ابررسانه‌ای است. HTTP پایه و اساس ارتباط داده‌ها در شبکه جهانی وب محسوب می‌شود.
* **HyperText Transfer Protocol over SSL/TLS** (HTTPS) – روشی برای امن‌سازی ارتباط HTTP از طریق رمزنگاری آن با استفاده از TLS (Transport Layer Security).
* **Identity Provider** (IdP) – که در منابع NIST گاهی به آن ارائه‌دهنده خدمات اعتبارنامه (Credential Service Provider - CSP) نیز گفته می‌شود، موجودیتی است که منبع احراز هویت را برای سایر برنامه‌ها فراهم می‌کند.
* **Inactivity Timeout** – مدتی است که یک نشست می‌تواند در صورت عدم تعامل کاربر با برنامه فعال باقی بماند. این معیار یکی از مؤلفه‌های انقضای نشست (Session Expiration) است.
* **Input Validation** – استانداردسازی (Canonicalization) و اعتبارسنجی ورودی‌های کاربر غیرقابل اعتماد.
* **JSON Web Token** (JWT) – RFC 7519 یک استاندارد برای یک شیء داده JSON تعریف می‌کند که از یک بخش هدر تشکیل شده که نحوه اعتبارسنجی شیء را توضیح می‌دهد، یک بخش بدنه که شامل مجموعه‌ای از ادعاها است، و یک بخش امضا که شامل امضای دیجیتال است و می‌توان از آن برای اعتبارسنجی محتوای بخش بدنه استفاده کرد. این نوعی توکن خودکفا (self-contained token) است.
* **Local File Inclusion** (LFI) - حمله‌ای که از رویه‌های آسیب‌پذیر درج فایل در یک برنامه سوءاستفاده می‌کند و منجر به درج فایل‌های محلیِ موجود روی سرور می‌شود.
* **Malicious Code** – کدی که در طول توسعه یک برنامه بدون اطلاع مالک برنامه وارد شده و سیاست امنیتی مورد نظر برنامه را دور می‌زند. این با بدافزارهایی مانند ویروس یا کرم یکسان نیست!
* **Malware** – کد اجرایی که در حین اجرای برنامه و بدون اطلاع کاربر یا مدیر برنامه وارد می‌شود.
* **Message authentication code** (MAC) - یک چک‌سام رمزنگاری‌شده بر داده‌ها است که توسط الگوریتم تولید MAC محاسبه می‌شود و برای اطمینان از صحت و اصالت داده‌ها استفاده می‌شود.
* **Multi-factor authentication** (MFA) – احراز هویتی که شامل دو یا چند عامل از عوامل احراز هویت تکی است.
* **Mutual TLS** (mTLS) – مراجعه کنید به احراز هویت کلاینت TLS (TLS Client Authentication).
* **Object-relational Mapping** (ORM) – سیستمی که امکان ارجاع و پرس‌وجوی پایگاه داده‌های رابطه‌ای/جدولی را در یک برنامه کاربردی با استفاده از مدل شیء‌محور سازگار با برنامه فراهم می‌کند.
* **One-time Password** (OTP) – رمزی که به‌صورت منحصر به فرد تولید شده و فقط برای یک بار استفاده کاربرد دارد.
* **Open Worldwide Application Security Project** (OWASP) – یک جامعه جهانی، رایگان و باز است که بر بهبود امنیت نرم‌افزارهای کاربردی تمرکز دارد. مأموریت آن این است که امنیت برنامه‌های کاربردی را «قابل مشاهده» کند تا افراد و سازمان‌ها بتوانند تصمیمات آگاهانه‌ای در مورد ریسک‌های امنیتی برنامه‌های کاربردی بگیرند. برای اطلاعات بیشتر مشاهده شود : [https://www.owasp.org/](https://www.owasp.org/).
* **Password-Based Key Derivation Function 2** (PBKDF2) – یک الگوریتم یک‌طرفه ویژه است که برای ایجاد یک کلید رمزنگاری قوی از یک متن ورودی (مانند گذرواژه) و یک مقدار salt تصادفی اضافی استفاده می‌شود و بنابراین می‌توان از آن برای سخت‌تر کردن شکستن گذرواژه به‌صورت آفلاین استفاده کرد، اگر مقدار حاصل به‌جای گذرواژه اصلی ذخیره شود.
* **Public Key Infrastructure** (PKI) – ساختاری که کلیدهای عمومی را با هویت‌های مربوط به موجودیت‌ها پیوند می‌دهد. این پیوند از طریق فرآیند ثبت و صدور گواهی‌نامه توسط یک مرجع صدور گواهی (Certificate Authority - CA) برقرار می‌شود.
* **Public Switched Telephone Network** (PSTN) – شبکه تلفن سنتی که شامل تلفن‌های خط ثابت و تلفن‌های همراه می‌شود.
* **Real-time Transport Protocol** (RTP) and **Real-time Transport Control Protocol** (RTCP) – دو پروتکل که به‌صورت ترکیبی برای انتقال جریان‌های چندرسانه‌ای استفاده می‌شوند. این پروتکل‌ها توسط پشته WebRTC استفاده می‌شوند و در RFC 3550 تعریف شده‌اند.
* **Reference Token** – نوعی توکن که به‌عنوان اشاره‌گر یا شناسه‌ای برای وضعیت یا متاداده ذخیره‌شده روی سرور عمل می‌کند و گاهی به آن توکن‌های تصادفی (Random Tokens) یا توکن‌های مات (Opaque Tokens) نیز گفته می‌شود. برخلاف توکن‌های خودکفا (Self-Contained Tokens) که بخشی از داده‌های مرتبط خود را درون توکن جای می‌دهند، توکن‌های مرجع هیچ اطلاعات ذاتی‌ای ندارند و برای دریافت زمینه (Context) به سرور وابسته هستند. توکن مرجع یا یک شناسه نشست (Session Identifier) است یا شامل آن می‌باشد.
* **Relying Party** (RP) – معمولاً یک برنامه کاربردی است که بر احراز هویت کاربر توسط یک ارائه‌دهنده احراز هویت جداگانه متکی است. این برنامه بر نوعی توکن یا مجموعه‌ای از ادعاهای امضا شده ارائه‌شده توسط آن ارائه‌دهنده اعتماد می‌کند تا مطمئن شود کاربر همان کسی است که ادعا می‌کند.
* **Remote File Inclusion** (RFI) - حمله‌ای که از رویه‌های آسیب‌پذیر درج فایل در برنامه سوءاستفاده می‌کند و منجر به درج فایل‌های راه‌دور (Remote) می‌شود.
* **Scalable Vector Graphics** (SVG) – یک زبان نشانه‌گذاری مبتنی بر XML برای توصیف گرافیک‌های برداری دوبعدی.
* **Secure Real-time Transport Protocol** (SRTP) and **Secure Real-time Transport Control Protocol** (SRTCP) – یک پروفایل از پروتکل‌های RTP و RTCP که پشتیبانی از رمزنگاری پیام، احراز هویت و محافظت از صحت داده‌ها را فراهم می‌کند. این پروتکل‌ها در RFC 3711 تعریف شده‌اند.
* **Security Architecture** – یک انتزاع از طراحی برنامه کاربردی است که محل و نحوه استفاده از کنترل‌های امنیتی را شناسایی و توصیف می‌کند و همچنین مکان و حساسیت داده‌های کاربر و برنامه را مشخص می‌نماید.
* **Security Assertion Markup Language** (SAML) – یک استاندارد باز برای احراز هویت Single Sign-On است که بر اساس انتقال ادعاهای امضا شده (معمولاً اشیاء XML) بین ارائه‌دهنده هویت (Identity Provider) و Relying Party عمل می‌کند.
* **Security Configuration** – پیکربندی زمان اجرا یک برنامه که نحوه استفاده از کنترل‌های امنیتی را تحت تأثیر قرار می‌دهد.
* **Security Control** – یک عملکرد یا مؤلفه که یک بررسی امنیتی انجام می‌دهد (مثلاً بررسی دسترسی) یا هنگام فراخوانی منجر به اثر امنیتی می‌شود (مثلاً تولید یک رکورد حسابرسی).
* **Security information and event management** (SIEM) - سیستمی برای شناسایی تهدیدات، انطباق با مقررات و مدیریت رخدادهای امنیتی از طریق جمع‌آوری و تحلیل داده‌های مرتبط با امنیت از منابع مختلف در زیرساخت فناوری اطلاعات یک سازمان.
* **Self-Contained Token** – توکنی که یک یا چند ویژگی را در خود جای می‌دهد و به وضعیت سمت سرور یا سایر ذخیره‌سازی‌های خارجی متکی نیست. این توکن‌ها اصالت و صحت ویژگی‌های درون خود را تضمین می‌کنند و امکان تبادل امن و بدون حالت (Stateless) اطلاعات بین سیستم‌ها را فراهم می‌سازند. توکن‌های خودکفا معمولاً با تکنیک‌های رمزنگاری مانند امضاهای دیجیتال یا کدهای تأیید پیام (MAC) ایمن می‌شوند تا اصالت، صحت و در برخی موارد محرمانگی داده‌ها تضمین گردد. نمونه‌های رایج شامل ادعاهای SAML (SAML Assertions) و JWTها هستند.
* **Server-side Request Forgery** (SSRF) – حمله‌ای که از قابلیت‌های سرور برای خواندن یا به‌روزرسانی منابع داخلی سوءاستفاده می‌کند. مهاجم یک URL را ارائه یا تغییر می‌دهد که کدی که روی سرور اجرا می‌شود آن را خوانده یا داده‌ای به آن ارسال می‌کند.
* **Session Description Protocol** (SDP) – یک قالب پیام برای راه‌اندازی نشست‌های چندرسانه‌ای (به‌عنوان مثال در WebRTC استفاده می‌شود). این پروتکل در RFC 4566 تعریف شده است.
* **Session Identifier** or **Session ID** – یک کلید که یک نشست stateful ذخیره‌شده در سمت سرور را شناسایی می‌کند. این شناسه به‌صورت مستقیم یا درون یک «توکن مرجع» (Reference Token) بین سرور و کلاینت منتقل می‌شود.
* **Session Token** – اصطلاحی کلی که در این استاندارد برای اشاره به توکن یا مقدار مورد استفاده در مکانیزم‌های نشست stateless (که از توکن self-containedاستفاده می‌کنند) یا مکانیزم‌های نشست stateful (که از توکن مرجع استفاده می‌کنند) به کار می‌رود.
* **Session Traversal Utilities for NAT** (STUN) – یک پروتکل که برای کمک به عبور از NAT به منظور برقراری ارتباط‌های همتا به همتا (Peer-to-Peer) استفاده می‌شود. این پروتکل در RFC 3489 تعریف شده است.
* **Single-factor authenticator** – مکانیزمی برای بررسی احراز هویت کاربر که باید یکی از موارد زیر باشد: چیزی که می‌دانید (رمزهای عبور، عبارات عبور، PIN)، چیزی که هستید (بیومتریک، اثر انگشت، اسکن چهره) یا چیزی که در اختیار دارید (توکن‌های OTP، دستگاه رمزنگاری مانند کارت هوشمند).
* **Single Sign-on Authentication** (SSO) – زمانی رخ می‌دهد که کاربر وارد یک برنامه می‌شود و به‌صورت خودکار به برنامه‌های دیگر نیز وارد می‌شود بدون نیاز به احراز هویت مجدد. به‌عنوان مثال، وقتی کاربر وارد Google می‌شود، به‌طور خودکار وارد سایر سرویس‌های Google مانند YouTube، Google Docs و Gmail نیز می‌گردد.
* **Software bill of materials** (SBOM) - یک فهرست ساختاریافته و جامع از تمام مؤلفه‌ها، ماژول‌ها، کتابخانه‌ها، فریم‌ورک‌ها و سایر منابع مورد نیاز برای ساخت یا مونتاژ یک برنامه نرم‌افزاری است.
* **Software Composition Analysis** (SCA) – مجموعه‌ای از فناوری‌ها که برای تحلیل ترکیب برنامه، وابستگی‌ها، کتابخانه‌ها و بسته‌ها به‌منظور شناسایی آسیب‌پذیری‌های امنیتی نسخه‌های خاص مؤلفه‌های مورد استفاده طراحی شده است. این مفهوم با تحلیل کد منبع (SAST) اشتباه گرفته نشود.
* **Software development lifecycle** (SDLC) – فرایند گام‌به‌گام توسعه نرم‌افزار که از نیازمندی‌های اولیه تا استقرار و نگهداری پیش می‌رود.
* **SQL Injection** (SQLi) – یک تکنیک تزریق کد که برای حمله به برنامه‌های مبتنی بر داده استفاده می‌شود و در آن دستورات SQL مخرب به یک نقطه ورودی تزریق می‌گردند.
* **Stateful Session Mechanism** – در این مکانیزم، برنامه وضعیت نشست را در سمت سرور نگه می‌دارد که معمولاً با توکن نشست مطابقت دارد و این توکن با استفاده از تولیدکننده اعداد شبه‌تصادفی امن رمزنگاری (CSPRNG) ایجاد و به کاربر نهایی ارائه می‌شود.
* **Stateless Session Mechanism** – یک مکانیزم نشست stateless از یک self-contained token استفاده می‌کند که به کلاینت‌ها منتقل می‌شود و شامل اطلاعات نشست است که لزوماً در سرویس دریافت‌کننده ذخیره نمی‌شود و سپس آن سرویس توکن را اعتبارسنجی می‌کند. در عمل، یک سرویس نیاز دارد به دسترسی به برخی اطلاعات نشست (مانند فهرست لغو JWT) تا بتواند کنترل‌های امنیتی مورد نیاز را اعمال کند.
* **Static application security testing** (SAST) – مجموعه‌ای از فناوری‌ها که برای تحلیل کد منبع، بایت‌کد و باینری‌های برنامه به‌منظور شناسایی شرایط برنامه‌نویسی و طراحی که نشان‌دهنده آسیب‌پذیری‌های امنیتی هستند طراحی شده‌اند. راهکارهای SAST برنامه را از داخل به خارج و در حالت غیر اجرایی تحلیل می‌کنند.
* **Threat Modeling** – یک تکنیک که شامل توسعه معماری‌های امنیتی به‌طور پیوسته و دقیق‌تر برای شناسایی عاملان تهدید، مناطق امنیتی، کنترل‌های امنیتی و دارایی‌های فنی و تجاری مهم است.
* **Time-of-check to time-of-use** (TOCTOU) – وضعیتی که در آن یک برنامه وضعیت یک منبع را قبل از استفاده از آن بررسی می‌کند، اما وضعیت منبع می‌تواند بین زمان بررسی و استفاده تغییر کند. این می‌تواند نتایج بررسی را نامعتبر کند و باعث شود برنامه به دلیل عدم تطابق وضعیت اقدامات نامعتبر انجام دهد.
* **Time based One-time Passwords** (TOTPs) - روشی برای تولید OTP که در آن زمان فعلی بخشی از الگوریتم تولید رمز عبور محسوب می‌شود.
* **TLS client authentication**, also called **Mutual TLS** (mTLS) – در یک اتصال استاندارد TLS، کلاینت می‌تواند از گواهی ارائه‌شده توسط سرور برای اعتبارسنجی هویت سرور استفاده کند. زمانی که احراز هویت کلاینت TLS استفاده می‌شود، کلاینت نیز از کلید خصوصی و گواهی خود استفاده می‌کند تا سرور بتواند هویت کلاینت را اعتبارسنجی کند.
* **Transport Layer Security** (TLS) – پروتکل‌های رمزنگاری که امنیت ارتباطات را بر روی اتصال شبکه فراهم می‌کنند.
* **Traversal Using Relays around NAT** (TURN) – یک افزونه از پروتکل STUN که از یک سرور TURN به‌عنوان رله استفاده می‌کند زمانی که اتصال مستقیم همتا به همتا قابل برقراری نیست. این پروتکل در RFC 8656 تعریف شده است.
* **Trusted execution environment** (TEE) - یک محیط پردازشی ایزوله که در آن برنامه‌ها می‌توانند به‌طور امن اجرا شوند، بدون توجه به باقی سیستم.
* **Trusted Platform Module** (TPM) – نوعی HSM که معمولاً به یک جزء سخت‌افزاری بزرگ‌تر مانند مادربورد متصل است و به‌عنوان ریشه اعتماد (Root of Trust) برای آن سیستم عمل می‌کند.
* **Trusted Service Layer** – هر نقطه اجرای کنترل مورد اعتماد، مانند یک میکروسرویس، API بدون سرور (Serverless API)، سمت سرور، یک API مورد اعتماد روی دستگاه کلاینت که بوت امن دارد، APIهای شرکاء یا خارجی و غیره. مورد اعتماد به این معناست که نگرانی وجود ندارد که یک کاربر غیرمورد اعتماد بتواند لایه یا کنترل‌های پیاده‌سازی‌شده در آن لایه را دور بزند یا نادیده بگیرد.
* **Uniform Resource Identifier** (URI)- یک رشته‌ی یکتا از کاراکترها که یک منبع را شناسایی می‌کند، مانند یک صفحه وب، آدرس ایمیل یا مکان‌ها.
* **Uniform Resource Locator** (URL) – رشته‌ای که مکان یک منبع در اینترنت را مشخص می‌کند.
* **Universally Unique Identifier** (UUID) – یک شماره مرجع یکتا که به‌عنوان شناسه در نرم‌افزار استفاده می‌شود.
* **Verifier** – فرد یا تیمی که یک برنامه را بر اساس الزامات OWASP ASVS بررسی می‌کند.
* **Web Real-Time Communication** (WebRTC) – یک پشته پروتکل و API وب مرتبط که برای انتقال جریان‌های چندرسانه‌ای در برنامه‌های وب استفاده می‌شود، معمولاً در زمینه کنفرانس‌های ویدیویی. این پشته بر اساس SRTP، SRTCP، DTLS، SDP و STUN/TURN ساخته شده است.
* **WebSocket over TLS** (WSS) – روشی برای امن‌سازی ارتباط وب‌سوکت از طریق قرار دادن وب‌سوکت بر روی پروتکل TLS.
* **What You See Is What You Get** (WYSIWYG) – نوعی ویرایشگر محتوای غنی که نشان می‌دهد محتوا هنگام نمایش چگونه به‌نظر می‌رسد، به‌جای آن‌که کدهایی که برای نمایش محتوا استفاده می‌شوند را نشان دهد.
* **X.509 Certificate** – یک گواهی دیجیتال است که از استاندارد بین‌المللی پذیرفته‌شده X.509 در زیرساخت کلید عمومی (PKI) استفاده می‌کند تا تأیید کند کلید عمومی متعلق به هویت کاربر، کامپیوتر یا سرویس است که در گواهی ذکر شده است.
* **XML eXternal Entity** (XXE) – نوعی موجودیت XML که می‌تواند از طریق شناسه سیستم اعلام‌شده به محتوای محلی یا راه‌دور دسترسی پیدا کند. این می‌تواند منجر به انواع حملات تزریقی شود.
