# Ek A: Sözlük

* **Absolute Maximum Session Lifetime (Mutlak Maksimum Oturum Ömrü)** – NIST tarafından “Genel Zaman Aşımı” olarak da adlandırılan bu süre, kullanıcı etkileşiminden bağımsız olarak kimlik doğrulamasının ardından bir oturumun etkin kalabileceği maksimum süredir. Bu, oturum sona erme süresinin bir bileşenidir.
* **Allowlist (İzin Listesi)** – İzin verilen veri veya işlemlerin listesi, örneğin girdi doğrulaması yapmak için izin verilen karakterlerin listesi.
* **Anti-forgery token** – Bir veya daha fazla belirtecin bir istekte geçirildiği ve isteğin beklenen bir uç noktadan geldiğinden emin olmak için uygulama sunucusu tarafından doğrulandığı bir mekanizmadır.
* **Application Security (Uygulama Güvenliği)** – Uygulama düzeyinde güvenlik, örneğin altta yatan işletim sistemine veya bağlı ağlara odaklanmak yerine Açık Sistemler Ara Bağlantı Referans Modeli'nin (Open Systems Interconnection Reference Model - OSI Model) uygulama katmanını oluşturan bileşenlerin analizine odaklanır.
* **Application Security Verification (Uygulama Güvenliği Doğrulaması)** – Bir uygulamanın OWASP ASVS'ye göre teknik değerlendirmesidir.
* **Application Security Verification Report (Uygulama Güvenliği Doğrulaması Raporu)** – Belirli bir uygulama için doğrulayıcı tarafından üretilen genel sonuçları ve destekleyici analizi belgeleyen bir rapordur.
* **Authentication (Kimlik Doğrulama)** – Bir uygulama kullanıcısının iddia ettiği kimliğinin doğrulanmasıdır.
* **Automated Verification (Otomatik Doğrulama)** – Sorunları bulmak için güvenlik açığı imzalarını kullanan otomatik araçların (dinamik analiz araçları, statik analiz araçları veya her ikisi) kullanılmasıdır.
* **Black box testing** – Bir uygulamanın iç yapılarına veya işleyişine bakmadan işlevselliğini inceleyen bir yazılım testi yöntemidir.
* **Common Weakness Enumeration** (CWE) – Yaygın yazılım güvenlik zayıflıklarının topluluk tarafından geliştirilen bir listesi. Ortak bir dil, yazılım güvenlik araçları için bir ölçüm kriteri ve zayıflık tanımlama, azaltma ve önleme çabaları için bir temel olarak hizmet eder.
* **Component (Bileşen)** – Diğer bileşenlerle iletişim kuran ilişkili disk ve ağ arayüzlerine sahip bağımsız bir kod birimidir.
* **Credential Service Provider (Kimlik Bilgisi Hizmet Sağlayıcısı)** (CSP) – Kimlik Sağlayıcısı ( Identity Provider - IdP) olarak da adlandırılır. Diğer uygulamalar tarafından kimlik doğrulama kaynağı olarak kullanılabilecek bir kullanıcı verisi kaynağıdır.
* **Cross-Site Script Inclusion (Siteler Arası Komut Dosyası Ekleme)** (XSSI) - Bir web uygulamasının harici bir kaynaktan kötü amaçlı kod aldığı ve bu kodu kendi içeriğinin bir parçası olarak dahil ettiği Siteler Arası Komut Çalıştırma (XSS) saldırısının bir çeşididir.
* **Cross-Site Scripting (Siteler Arası Komut Çalıştırma)** (XSS) – Genellikle web uygulamalarında bulunan ve istemci tarafı komut dosyalarının içeriğe eklenmesine izin veren bir güvenlik açığıdır.
* **Cryptographic module (Kriptografik modül)** – Kriptografik algoritmalar uygulayan ve/veya kriptografik anahtarlar üreten donanım, yazılım ve/veya ürün yazılımıdır.
* **Cryptographically secure pseudo-random number generator (Kriptografik olarak güvenli sözde rastgele sayı üreteci)** (CSPRNG) - Kriptografide kullanıma uygun özelliklere sahip bir sözde rastgele sayı üreteci, kriptografik rastgele sayı üreteci (CRNG) olarak da adlandırılır.
* **Datagram Transport Layer Security (Datagram Taşıma Katmanı Güvenliği)** (DTLS) – Bir ağ bağlantısı üzerinden iletişim güvenliği sağlayan bir kriptografik protokoldür. TLS protokolüne dayanır ancak datagram odaklı protokolleri (genellikle UDP üzerinden) korumak için uyarlanmıştır. DTLS 1.3 için RFC 9147'de tanımlanmıştır.
* **Datagram Transport Layer Security Extension to Establish Keys for the Secure Real-time Transport Protocol (Güvenli Gerçek Zamanlı Aktarım Protokolü Anahtarlarını Oluşturmak için Datagram Aktarım Katmanı Güvenlik Uzantısı)** (DTLS-SRTP) – Bir SRTP oturumu için anahtar materyali oluşturmak üzere DTLS el sıkışmasını kullanmaya yönelik bir mekanizmadır. RFC 5764'te tanımlanmıştır.
* **Design Verification (Tasarım Doğrulama)** – Bir uygulamanın güvenlik mimarisinin teknik değerlendirmesidir.
* **Dynamic Application Security Testing (Dinamik Uygulama Güvenlik Testi)** (DAST) – Bir uygulamadaki güvenlik açığını gösteren koşulları, uygulamanın çalışır durumunda tespit etmek için tasarlanan teknolojilerdir.
* **Dynamic Verification (Dinamik Doğrulama)** – Bir uygulamanın çalışması sırasında sorunları tespit etmek için güvenlik açığı imzalarını kullanan otomatik araçların kullanımıdır.
* **Fast IDentity Online** (FIDO) –  Biyometri, Güvenilir Platform Modülü (Trusted Platform Modules - TPM), USB güvenlik token’ları gibi çeşitli kimlik doğrulama yöntemlerinin kullanımına olanak tanıyan bir kimlik doğrulama standartları kümesidir.
* **Hardware Security Module (Donanım Güvenlik Modülü)** (HSM) – Kriptografik anahtarları ve diğer gizli verileri korumalı şekilde saklayan donanım bileşenidir.
* **Hibernate Query Language** (HQL) – Hibernate ORM kütüphanesi tarafından kullanılan, görünüm olarak SQL’e benzeyen bir sorgu (query) dilidir.
* **HTTP Strict Transport Security (HTTP Sıkı Taşıma Güvenliği)** (HSTS) – Tarayıcının yalnızca TLS üzerinden ve geçerli bir sertifika ile yanıt dönen alan adına bağlanmasını zorunlu kılan bir ilkedir. `Strict-Transport-Security` header field ile etkinleştirilir.
* **HyperText Transfer Protocol** (HTTP) – Dağıtık, işbirlikçi, çok ortamlı bilgi sistemleri için bir uygulama protokolüdür. Dünya Çapında Ağ (WWW) veri iletişiminin temelini oluşturur.
* **SSL/TLS üzerinden HyperText Transfer Protocol** (HTTPS) – HTTP iletişimini Taşıma Katmanı Güvenliği (TLS) ile şifreleyerek güvenli hale getirme yöntemidir.
* **Identity Provider (Kimlik Sağlayıcı)** (IdP) – NIST belgelerinde Kimlik Bilgisi Hizmet Sağlayıcısı (CSP) olarak da adlandırılır. Diğer uygulamalar için kimlik doğrulama kaynağı sağlayan bir varlıktır.
* **Inactivity Timeout (Etkin Olmama Zaman Aşımı)** – Bir oturumun, kullanıcı uygulama ile etkileşime girmediği sürede aktif kalabileceği süredir. Oturum zaman aşımının bir bileşenidir.
* **Input Validation (Girdi Doğrulama)** – RFC 7519 tarafından tanımlanan ve bir başlık (doğrulama yöntemini belirtir), bir gövde (iddiaları içerir) ve bir imza (gövdeyi doğrulamak için kullanılır) olmak üzere üç bölümden oluşan bir JSON veri nesnesidir. Kendi kendini içeren bir token (self-contained token) türüdür.
* **Local File Inclusion** (LFI) - Bir uygulamadaki savunmasız dosya dahil etme işlemlerinin sömürülmesiyle, sunucuda hâlihazırda bulunan yerel dosyaların dahil edilmesine yol açan saldırı türüdür.
* **Malicious Code (Kötü Amaçlı Kod)** – Uygulamanın geliştirme aşamasında uygulama sahibinin bilgisi dışında eklenen ve uygulamanın tasarlanan güvenlik politikasını aşmayı amaçlayan koddur. Virüs veya solucan gibi kötü amaçlı yazılımlardan (malware) farklıdır!
* **Malware (Kötü Amaçlı Yazılım)** – Uygulama çalışırken, kullanıcı veya yönetici farkında olmadan uygulamaya enjekte edilen çalıştırılabilir koddur.
* **Message authentication code (Mesaj Doğrulama Kodu)** (MAC) - Verinin bütünlüğünü ve özgünlüğünü sağlamak amacıyla bir MAC üretim algoritmasıyla hesaplanan kriptografik sağlama (checksum) değeridir.
* **Multi-factor authentication (Çok Faktörlü Kimlik Doğrulama)** (MFA) – İki veya daha fazla tekil faktörün bir arada kullanıldığı kimlik doğrulama yöntemidir.
* **Mutual TLS** (mTLS) – Bkz. TLS istemci kimlik doğrulaması.
* **Object-relational Mapping** (ORM) – İlişkisel (tablolu) bir veritabanının, uygulama içinde nesne tabanlı bir model üzerinden referans alınmasını ve sorgulanmasını sağlayan sistemdir.
* **One-time Password (Tek Kullanımlık Parola)** (OTP) – Sadece tek bir kullanım için benzersiz olarak üretilen paroladır.
* **Open Worldwide Application Security Project** (OWASP) – Uygulama yazılımlarının güvenliğini geliştirmeye odaklı, küresel ve açık bir topluluktur. Misyonu, uygulama güvenliğini “görünür” kılmak ve bireyler ile kurumların güvenlik risklerine dair bilinçli kararlar verebilmesini sağlamaktır. Bkz: [https://www.owasp.org/](https://www.owasp.org/).
* **Password-Based Key Derivation Function 2** (PBKDF2) – Bir giriş metninden (örn. parola) ve rastgele bir tuz (salt) değerinden güçlü bir kriptografik anahtar türeten, tek yönlü özel bir algoritmadır. Sonuç değeri özgün parola yerine saklandığında, parolanın çevrimdışı ortamda kırılmasını zorlaştırmak amacıyla kullanılır.
* **Public Key Infrastructure (Açık Anahtar Altyapısı)** (PKI) – Açık anahtarların ilgili varlıkların kimlikleriyle ilişkilendirilmesini sağlayan bir yapıdır. Bu ilişkilendirme, bir sertifika otoritesi (CA) tarafından gerçekleştirilen kayıt ve sertifika oluşturma süreciyle sağlanır.
* **Public Switched Telephone Network (Genel Anahtarlamalı Telefon Ağı)** (PSTN) – Sabit hatlı ve mobil telefonları içeren geleneksel telefon ağıdır.
* **Real-time Transport Protocol (Gerçek Zamanlı Taşıma Protokolü)** (RTP) ve **Real-time Transport Control Protocol (Gerçek Zamanlı Taşıma Denetim Protokolü)** (RTCP) – Multimedya akışlarını taşımak için birlikte kullanılan iki protokoldür. WebRTC yığını tarafından kullanılır. RFC 3550’de tanımlanmıştır.
* **Reference Token** –  Sunucuda tutulan duruma veya meta veriye işaret eden veya onu tanımlayan, bazen rastgele veya opak token olarak da adlandırılan bir token türüdür. Kendi kendini içeren token’lardan farklı olarak, içeriğinde anlamlı bilgi taşımaz ve bağlam tamamen sunucu tarafından sağlanır. Genellikle bir oturum tanımlayıcısı içerir veya doğrudan bu tanımlayıcıyı temsil eder.
* **Relying Party** (RP) – Genellikle, kullanıcının ayrı bir kimlik sağlayıcı ile kimlik doğrulaması yaptığına güvenen bir uygulamadır. Bu uygulama, kullanıcıya ait olduğunu doğrulamak için kimlik sağlayıcı tarafından sağlanan bir token’a veya imzalı beyanlara dayanır.
* **Remote File Inclusion** (RFI) - Uygulamadaki zafiyet içeren dosya dahil etme işlemlerinin sömürülmesiyle, uzak sistemlerden dosya dahil edilmesine yol açan saldırı türüdür.
* **Scalable Vector Graphics** (SVG) – İki boyutlu vektör grafiklerini tanımlamak için kullanılan, XML tabanlı bir işaretleme dilidir.
* **Secure Real-time Transport Protocol (Güvenli Gerçek Zamanlı Taşıma Protokolü)** (SRTP) and **Secure Real-time Transport Control Protocol (Güvenli Gerçek Zamanlı Taşıma Denetim Protokolü)** (SRTCP) – RTP ve RTCP protokollerinin, mesaj şifreleme, kimlik doğrulama ve bütünlük koruması desteği sunan güvenli sürümleridir. RFC 3711’de tanımlanmıştır.
* **Security Architecture (Güvenlik Mimarisi)** – Uygulamanın tasarımına dair bir soyutlamadır. Güvenlik kontrollerinin nerede ve nasıl kullanıldığını, kullanıcı ve uygulama verilerinin nerede bulunduğunu ve hassasiyet seviyelerini tanımlar.
* **Security Assertion Markup Language** (SAML) – Kimlik sağlayıcı ile güvenen taraf arasında imzalı beyanların (genellikle XML nesneleri) iletilmesine dayalı, açık bir tek oturum açma (SSO) standardıdır.
* **Security Configuration (Güvenlik Yapılandırması)** – Uygulamanın çalışma zamanında, güvenlik kontrollerinin nasıl kullanılacağını etkileyen yapılandırma bilgileridir.
* **Security Control (Güvenlik Kontrolü)** – Bir güvenlik denetimi gerçekleştiren (örn. yetkilendirme kontrolü) ya da çağrıldığında güvenlikle ilgili bir etki oluşturan (örn. denetim kaydı üretme) işlev veya bileşendir.
* **Security information and event management** (SIEM) - Bir kuruluşun BT altyapısından gelen güvenlik verilerini toplayarak tehdit tespiti, uyumluluk ve olay yönetimi amacıyla analiz eden bir sistemdir.
* **Self-Contained Token (Kendi İçinde Taşıyıcı Token)** – Herhangi bir sunucu tarafı duruma veya harici saklamaya bağımlı olmayan, bir veya birden fazla niteliği içinde barındıran token’dır. Bu token’lar, içeriklerinin doğruluğunu ve bütünlüğünü sağlamak için dijital imza veya ileti doğrulama kodu (MAC) gibi kriptografik tekniklerle korunur. Örnekler: SAML beyanları, JWT.
* **Server-side Request Forgery** (SSRF) – Sunucudaki işlevselliğin suistimal edilerek iç kaynakların okunması veya güncellenmesi ile sonuçlanan saldırı türüdür. Saldırgan, sunucu üzerinde çalışacak olan URL’yi doğrudan sağlar ya da değiştirir.
* **Session Description Protocol** (SDP) – Multimedya oturumu kurulumunda kullanılan bir mesaj formatıdır (örneğin WebRTC'de kullanılır). RFC 4566’da tanımlanmıştır.
* **Session Identifier** veya **Session ID** – Backend'de saklanan durumlu bir oturumu tanımlayan anahtardır. İstemciye, doğrudan veya bir Referans Token içinde aktarılır.
* **Session Token** – Bu standartta, self-contained token kullanan ve durum barındırmayan oturum mekanizmalarında ya da reference token kullanan ve durum barındıran mekanizmalarda kullanılan token veya değeri ifade eden genel bir terimdir.
* **Session Traversal Utilities for NAT** (STUN) – Eşler arası iletişim kurmak amacıyla NAT geçişine yardımcı olan bir protokoldür. RFC 3489’da tanımlanmıştır.
* **Single-factor authenticator (Tek Faktörlü Kimlik Doğrulayıcı)** –  Kullanıcının kimliğini doğrulamak için kullanılan mekanizmadır. Bu mekanizma ya bilinen bir şey (parolalar, PIN’ler), ya sahip olunan bir şey (OTP token’ları, akıllı kart gibi kriptografik cihazlar), ya da kullanıcıya özgü bir şey (biyometrik veriler, parmak izi, yüz taraması) olmalıdır.
* **Single Sign-on Authentication (Tek Oturum Açma)** (SSO) – Kullanıcının bir uygulamaya giriş yaptıktan sonra, ek bir kimlik doğrulama gerekmeksizin diğer uygulamalara da otomatik olarak giriş yapabilmesidir. Örneğin, Google hesabına giriş yapan bir kullanıcı, YouTube, Google Dokümanlar ve Gmail’e de otomatik olarak erişim sağlar.
* **Software bill of materials (Yazılım Bileşen Listesi)** (SBOM) - Bir yazılım uygulamasını oluşturmak veya birleştirmek için gerekli tüm bileşenlerin, modüllerin, kütüphanelerin, çatıların (framework) ve diğer kaynakların yapılandırılmış ve kapsamlı bir listesidir.
* **Software Composition Analysis** (SCA) – Uygulamanın bileşimini, bağımlılıklarını, kütüphanelerini ve paketlerini analiz ederek kullanılan belirli bileşen sürümlerindeki güvenlik açıklarını tespit etmeye yönelik teknolojiler bütünüdür. Kaynak kod analizi (SAST) ile karıştırılmamalıdır.
* **Software development lifecycle** (SDLC) – Yazılımın, ilk gereksinimlerden dağıtım ve bakıma kadar geçen süreçte adım adım geliştirilmesini tanımlayan modeldir.
* **SQL Injection** (SQLi) – Veri odaklı uygulamalara yönelik bir kod enjeksiyon tekniğidir. Kötü niyetli SQL ifadeleri bir giriş noktasına enjekte edilir.
* **Stateful Session Mechanism** – Oturum durumunun backend'de tutulduğu oturum yönetim biçimidir. Genellikle kriptografik olarak güvenli sahte rastgele sayı üreteci (CSPRNG) ile oluşturulmuş bir oturum token’ı son kullanıcıya verilir.
* **Stateless Session Mechanism** – Hizmet tarafından saklanmayan, oturum bilgilerini taşıyan kendi kendini içeren bir token’ın istemcilere iletildiği mekanizmadır. Gerçekte, hizmetin belirli güvenlik kontrollerini uygulayabilmesi için (örneğin JWT iptal listesi gibi) oturum bilgilerine kısmen erişmesi gerekebilir.
* **Static application security testing (Statik Uygulama Güvenlik Testi)** (SAST) – Uygulamanın kaynak kodunu, bayt kodunu ve ikili dosyalarını çalışmayan (non-running) durumda analiz ederek güvenlik açıklarını ortaya çıkaran teknolojiler bütünüdür. Uygulamayı "içeriden dışarı" analiz eder.
* **Threat Modeling (Tehdit Modelleme)** – Tehdit aktörleri, güvenlik bölgeleri, güvenlik kontrolleri ile teknik ve iş varlıklarını tanımlamak amacıyla gittikçe rafine edilen güvenlik mimarilerinin geliştirilmesini içeren bir tekniktir.
* **Time-of-check to time-of-use (Denetim Zamanı ile Kullanım Zamanı Arasındaki Süre)** (TOCTOU) – Bir kaynağın durumu uygulama tarafından kullanılmadan önce kontrol edilir, fakat bu durum kontrol ile kullanım arasında değişebilir. Bu da kontrolün geçersiz hale gelmesine ve yanlış işlemlerin gerçekleştirilmesine neden olabilir.
* **Time based One-time Passwords (Zamana Dayalı Tek Kullanımlık Parola)** (TOTPs) - Şifreyi üretmek için algoritmada mevcut zamanın kullanıldığı bir OTP üretim yöntemidir.
* **TLS client authentication (TLS İstemci Kimlik Doğrulaması)** veya **Mutual TLS (Karşılıklı TLS)** (mTLS) – Standart bir TLS bağlantısında istemci, sunucunun kimliğini sunucu sertifikası ile doğrular. TLS istemci kimlik doğrulamasında ise istemci de kendi özel anahtarı ve sertifikası ile kendi kimliğini sunucuya doğrulatır.
* **Transport Layer Security (Taşıma Katmanı Güvenliği)** (TLS) – Ağ üzerinden güvenli iletişim sağlamak için kullanılan kriptografik protokoller bütünüdür.
* **Traversal Using Relays around NAT (NAT Etrafında Aktarıcılar Kullanılarak Geçiş )** (TURN) – Eşler arası doğrudan bağlantılar kurulamadığında, bir TURN sunucusu aracılığıyla veri iletimi yapılmasını sağlayan STUN protokolünün bir uzantısıdır. RFC 8656’da tanımlanmıştır.
* **Trusted execution environment (Güvenli Yürütme Ortamı)** (TEE) - Sistemin geri kalanından izole bir işlem ortamında uygulamaların güvenli bir şekilde çalıştırılabildiği özel bir alan.
* **Trusted Platform Module (Güvenilir Platform Modülü)** (TPM) – Genellikle anakart gibi daha büyük donanımlara bağlı olan, sistemin “güven kökü (root of trust)” olarak görev yapan HSM türüdür.
* **Trusted Service Layer (Güvenilir Hizmet Katmanı)** – Mikro servis, sunucusuz API, sunucu tarafı, güvenli önyüklemeli istemci API’si, ortak veya harici API’ler gibi, bir güvenlik kontrolü uygulayan ve kötü niyetli kullanıcıların atlayamayacağı katmanlardır.
* **Uniform Resource Identifier** (URI)- Web sayfası, e-posta adresi veya konum gibi bir kaynağı tanımlayan benzersiz karakter dizisidir.
* **Uniform Resource Locator** (URL) – İnternette bir kaynağın konumunu belirten karakter dizisidir.
* **Universally Unique Identifier (Evrensel Benzersiz Tanımlayıcı)** (UUID) – Yazılımlarda kimlik belirleme amacıyla kullanılan benzersiz referans numarasıdır.
* **Verifier (Doğrulayıcı)** – Bir uygulamayı OWASP ASVS gereksinimlerine göre inceleyen kişi veya ekip.
* **Web Real-Time Communication** (WebRTC) – Web uygulamalarında genellikle görüntülü görüşme amacıyla kullanılan, multimedya akışlarını taşıyan protokol yığını ve web API’sidir. SRTP, SRTCP, DTLS, SDP ve STUN/TURN üzerine kuruludur.
* **WebSocket over TLS** (WSS) – WebSocket iletişimini TLS protokolü ile katmanlayarak güvenli hale getirme uygulamasıdır.
* **What You See Is What You Get** (WYSIWYG) – İçeriğin nasıl görüntüleneceğini doğrudan düzenleme sırasında gösteren zengin metin düzenleyicisidir. Kod görünümü yerine gerçek görünümü gösterir.
* **X.509 Certificate** – Uluslararası X.509 açık anahtar altyapısı (PKI) standardını kullanan ve bir açık anahtarın sertifikada yer alan kullanıcıya, bilgisayara veya hizmete ait olduğunu doğrulayan dijital sertifikadır.
* **XML eXternal Entity** (XXE) – Sistem tanımlayıcısı ile yerel veya uzak içeriğe erişebilen XML varlığı türüdür. Farklı enjeksiyon saldırılarına neden olabilir.
