# Önsöz

Uygulama Güvenliği Doğrulama Standardı (ASVS) 5.0 sürümüne hoş geldiniz.

## Giriş

İlk olarak 2008 yılında küresel bir topluluk iş birliğiyle başlatılan ASVS, modern web uygulamaları ve servislerinin tasarımı, geliştirilmesi ve test edilmesi için kapsamlı bir güvenlik gereksinimleri setini tanımlar.

2019’da ASVS 4.0 sürümü ve 2021’deki küçük güncellemesi (v4.0.3) sonrası, 5.0 sürümü yazılım güvenliğindeki en son gelişmeleri yansıtacak şekilde modernleştirilmiş önemli bir dönüm noktasıdır.

ASVS 5.0, proje liderleri, çalışma grubu üyeleri ve bunlardan daha geniş OWASP topluluğunun bu önemli standardı güncellemek ve geliştirmek amacıyla verdikleri yoğun katkıların sonucudur.

## 5.0 Sürümünün Arkasındaki İlkeler

Bu büyük revizyon, birkaç temel ilke göz önünde bulundurularak geliştirilmiştir:

* Daha Net Kapsam ve Odak: Standardın bu sürümü, adındaki temel dayanaklar "Uygulama, Güvenlik, Doğrulama ve Standart" ile daha doğrudan uyumlu olacak şekilde tasarlanmıştır. Gereksinimler, belirli teknik uygulamaları zorunlu kılmak yerine, güvenlik açıklarının önlenmesine vurgu yapacak şekilde yeniden yazılmıştır. Gereksinim metinlerinin kendi kendilerini açıklaması ve neden var olduklarını açıklaması amaçlanmıştır.

* Belgelenmiş Güvenlik Kararları Desteği: ASVS 5.0, temel güvenlik kararlarının belgelenmesine dair gereksinimler getirmektedir. Bu sayede izlenebilirlik artar ve bağlama duyarlı uygulamalar desteklenerek, organizasyonların güvenlik duruşlarını özel ihtiyaç ve risklerine göre uyarlamalarına olanak sağlar.

* Güncellenmiş Seviyeler: ASVS üç katmanlı modelini korurken, benimsenmelerinin kolaylaştırması için seviye tanımları geliştirilmiştir. Seviye 1, ASVS’yi benimsemenin ilk adımı olarak tasarlanmıştır ve ilk savunma katmanını sağlamaktadır. Seviye 2, standart güvenlik uygulamalarının kapsamlı bir görünümünü sunar. Seviye 3 ise gelişmiş ve yüksek seviye güvence gereksinimlerini kapsar.

* Yeniden Yapılandırılmış ve Genişletilmiş İçerik: ASVS 5.0, 17 bölümde yaklaşık 350 gereksinimi içermektedir. Bölümler, açıklık ve kullanılabilirliği artırmak için yeniden düzenlenmiştir. Geçişi kolaylaştırmak amacıyla v4.0 ile v5.0 arasında çift yönlü bir eşleştirme sağlanmıştır.

## ASVS'nin Geleceği

Bir uygulamanın güvenliğini sağlamak hiçbir zaman tam anlamıyla bitmeyeceği gibi, ASVS de bitmeyecektir. 5.0 sürümü büyük bir adım olsa da, geliştirme süreci devam etmektedir. Bu sürüm, topluluğun biriken geliştirmelerden ve eklemelerden faydalanmasını sağlamakla kalmaz, aynı zamanda gelecekteki iyileştirmeler için zemin hazırlar. Bunlar arasında topluluk tarafından oluşturulan uygulama ve doğrulama rehberlerinin temel gereksinim seti üzerine inşa edilmesi de olabilir.

ASVS 5.0, güvenli yazılım geliştirme için güvenilir bir temel oluşturacak şekilde tasarlanmıştır. Topluluk, uygulama güvenliğinin durumunu kolektif olarak ilerletmek için bu standardı benimsemeye, katkıda bulunmaya ve üzerine inşa etmeye davet edilmektedir.
